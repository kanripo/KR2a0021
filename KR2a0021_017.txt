# -*- mode: mandoku-view -*-
#+TITLE: 北齊書
#+DATE: 2018-03-31 09:03:12.545995
#+PROPERTY: ID KR2a0021
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷十七
<pb:KR2a0021_WYG_017-1a>¶
欽定四庫全書¶
　北齊書卷十七¶
隋太子通事舍人李百藥撰¶
　列傳第九¶
斛律金(子光羡)¶
斛律金字阿六敦朔州勑勒部人也髙祖倍俟利以壯¶
男有名塞表道武時率户内附賜爵孟都公祖幡地斤¶
殿中尚書父那瓌光禄大夫第一領民酋長天平中金¶
貴贈司空金性敦直善騎射行兵用匈奴法望塵識馬¶
<pb:KR2a0021_WYG_017-1b>¶
歩多少嗅地知軍度逺近初為軍主與懐朔鎮将楊鈞¶
送茹茹主阿那瓌還北瓌見金射獵深歎其工後瓌入¶
㓂髙陸金拒擊破之正光末破六韓拔陵搆逆金擁衆¶
屬焉陵假金王號金度陵終敗滅乃統所部萬户詣雲¶
州請降即授第二領民酋長稍引南出黄瓜堆為杜洛¶
周所破部衆分散金與兄平二人脱身歸尒朱榮榮表¶
金為别將累遷都督孝莊立賜爵阜城縣男加寧朔将¶
<pb:KR2a0021_WYG_017-2a>¶
軍屯騎校尉從破葛榮元顥頻有戰功加鎮南大將軍¶
及尒朱兆等逆亂髙祖宻懐匡復之計金與婁昭厙狄¶
干等賛成大謀仍從舉義髙祖南攻鄴留金守信都領¶
恒雲燕朔顯五州大都督委以後事别討李脩破之加¶
右光禄大夫㑹髙祖於鄴仍從平晋陽追滅尒朱兆太¶
昌初以金為汾州刺史當州大都督進爵為侯從髙祖¶
破紇豆陵於河西天平初遷鄴使金領歩騎三萬鎮風¶
陵以備西㓂軍罷還晋陽從髙祖戰於沙苑不利班師¶
因此東雍諸城復為西軍所據遣金與尉景厙狄干等¶
<pb:KR2a0021_WYG_017-2b>¶
討復之元象中周文帝復大舉向河陽髙祖率衆討之¶
使金徑往太州為掎角之勢金到晋州以軍退不行仍¶
與行臺薛循義共圍喬山之寇俄而髙祖至仍共討平¶
之因從髙祖攻下南絳邵郡等數城武定初北豫州刺¶
史髙仲密據城西叛周文帝入㓂洛陽髙祖使金統劉¶
豐大汗歩薩等歩騎數萬守河陽城以拒之髙祖到仍¶
從破密軍還除大司馬改封石城郡公邑一千户轉第¶
<pb:KR2a0021_WYG_017-3a>¶
一領民酋長三年髙祖出軍襲山胡分為二道以金為¶
南道軍司由黄櫨嶺出髙祖自出北道度赤谼嶺㑹金¶
於烏突戍合擊破之軍還出為冀州刺史四年詔金率¶
衆從烏蘓道㑹髙祖於晋州仍從攻玉壁軍還髙祖使¶
金縂督大衆從歸晋陽世宗嗣事侯景據潁川降於西¶
魏詔遣金帥繙樂薛孤延等固守河陽以備西魏使其¶
大都督李景和若干寳領馬歩數萬欲從新城赴援侯¶
景金率衆停廣武以要之景和等聞而退走還為肆州¶
刺史仍率所部於宜陽築楊志百家呼延三戍置守備¶
<pb:KR2a0021_WYG_017-3b>¶
而還侯景之走南豫西魏儀同三司王思政入據潁川¶
世宗遣髙岳慕容紹宗劉豐等率衆圍之復詔金督彭¶
樂可朱渾道元等出屯河陽斷其奔救之路又詔金率¶
衆㑹攻頴川事平復使金率衆從崿坂送米宜陽西魏¶
九曲戍将馬紹隆據險要鬭金破之以功别封安平縣¶
男顯祖受禪封咸陽郡王刺史如故其年冬朝晋陽宫¶
金病帝幸其宅臨視賜以醫藥中使不絶病愈還州三¶
<pb:KR2a0021_WYG_017-4a>¶
年就除太師帝征奚賊金從帝行軍還帝幸肆州與金¶
宴射而去四年觧州以太師還晋陽車駕復幸其第六¶
宫及諸王盡從置酒作樂極夜方罷帝忻甚詔金第二¶
子豐樂為武衛大将軍因謂金曰公元勲佐命父子忠¶
誠朕當結以婚姻永為藩衛仍詔金孫武都尚義寕公¶
主成禮之日帝從皇太后幸金宅皇后太子及諸王等¶
皆從其見親待如此後以茹茹為突厥所破種落分散¶
慮其犯塞驚撓邉民乃詔金率騎二萬屯白道以備之¶
而虜帥豆婆吐久備将三千餘户密欲西過候騎還告¶
<pb:KR2a0021_WYG_017-4b>¶
金勒所部追擊盡俘其衆茹茹但鉢将舉國西徙金獲¶
其候騎送之并表陳虜可擊取之勢顯祖於是率衆與¶
金共討之於吐頼獲二萬餘户而還進位右丞相食齊¶
州幹遷左丞相肅宗踐阼納其孫女為皇太子妃又詔¶
金朝見聽步挽車至階世祖登極禮遇彌重又納其孫¶
女為太子妃金長子光大將軍次子羡及孫武都並開¶
府儀同三司出鎮方岳其餘子孫皆封侯貴達一門一¶
<pb:KR2a0021_WYG_017-5a>¶
皇后二太子妃三公主尊寵之盛當時莫比金嘗謂光¶
曰我雖不讀書聞古来外戚梁冀等無不傾滅女若有¶
寵諸貴人妬女若無寵天子嫌之我家直以立勲抱忠¶
致富貴豈可藉女也辭不獲免常以為憂天統三年薨¶
年八十世祖舉哀西堂後主又舉哀於晋陽宫賜假黄¶
鉞使持節都督朔定冀并瀛青齊滄幽肆汾十二州諸¶
軍事相國太尉公録尚書朔州刺史酋長王如故贈錢¶
百萬諡曰武子光嗣¶
光字明月少工騎射以武藝知名魏末從金西征周文¶
<pb:KR2a0021_WYG_017-5b>¶
帝長史莫孝暉時在行間光馳馬射中之因擒於陣光¶
時年十七髙祖嘉之即擢為都督世祖為世子引為親¶
信都督稍遷征虜将軍累加衛将軍武定五年封永樂¶
縣子嘗從世宗於洹橋校獵見一大鳥雲表飛颺光引¶
弓射之正中其頸此鳥形如車輪旋轉而下至地乃大¶
鵰也世宗取而觀之深壮異焉丞相屬邢子高見而歎¶
曰此射鵰手也當時傳號落鵰都督尋兼左衛将軍進¶
<pb:KR2a0021_WYG_017-6a>¶
爵為伯齊受禪加開府儀同三司别封西安縣子天保¶
三年從征出塞光先驅破敵多斬首虜并獲雜畜還除¶
晋州刺史東有周天柱新安牛頭三戍招引亡叛屢為¶
宼竊七年光率歩騎五千襲破之又大破周儀同王敬¶
儁等獲口五百餘人雜畜千餘頭而還九年又率衆取¶
周綘川白馬澮文翼城等四戍除朔州刺史十年除特¶
進開府儀同三司二月率騎一萬討周開府曹廻公斬¶
之栢谷城主儀同薛禹生棄城奔遁遂取文侯鎮立戍¶
置柵而還乾明元年除并州刺史皇建元年進爵鉅鹿¶
<pb:KR2a0021_WYG_017-6b>¶
郡時樂陵王百年為皇太子肅宗以光世載醇謹兼著¶
勲王室納其長女為太子妃大寕元年除尚書右僕射¶
食中山郡幹二年除太子太保河清二年四月光率歩¶
騎二萬築勲掌城於軹闗西仍築長城二百里置十三¶
戍三年正月周遣将達奚成興等来㓂平陽詔光率歩¶
騎三萬禦之興等聞而退走光逐北遂入其境獲二千¶
餘口而還其年三月遷司徒四月率騎北討突厥獲馬¶
<pb:KR2a0021_WYG_017-7a>¶
千餘匹是年冬周文帝遣其柱國大司馬尉遲迥齊國¶
公宇文憲柱國庸國公可叱雄等衆稱十萬宼洛陽光¶
率騎五萬馳往赴擊戰於邙山迥等大敗光親射雄殺¶
之斬捕首虜三千餘級迥憲僅而獲免盡收其甲兵輜¶
重仍以死者積為京觀世祖幸洛陽策勲班賞遷太尉¶
又封冠軍縣公先是世祖命納光第二女為太子妃天¶
統元年拜為皇后其年光轉大将軍三年六月父䘮去¶
官其月詔起光及其弟羡並復前任秋除太保襲爵咸¶
陽王并襲第一領民酋長别封武徳郡公徙食趙州幹¶
<pb:KR2a0021_WYG_017-7b>¶
遷太傅十二月周遣将圍洛陽壅絶糧道武平元年正¶
月詔光率歩騎三萬討之軍次定隴周将張掖公宇文¶
桀中州刺史梁士彦開府司水大夫梁景興等又屯鹿¶
盧交道光擐甲執鋭身先士卒鋒刃纔交桀衆大潰斬¶
首二千餘級直到宜陽與周齊國公宇文憲申國公㩉¶
跋顯敬相對十旬光置築統闗豐化二城以通宜陽之¶
路軍還行次安鄴憲等衆號五萬仍躡軍後光縱騎擊¶
<pb:KR2a0021_WYG_017-8a>¶
之憲衆大潰虜其開府宇文英都督越勤世良韓延等¶
又斬首三百餘級憲仍令桀及其大将軍中部公梁洛¶
都與景興士彦等歩騎三萬於鹿盧交塞斷要路光與¶
韓貴孫呼延族王顯等合擊大破之斬景興獲馬千匹¶
詔加右丞相并州刺史其冬光又率歩騎五萬於玉壁¶
築華谷龍門二城與憲顯敬等相持憲等不敢動光乃¶
進圍定陽仍築南汾城置州以逼之夷夏萬餘户並来¶
内附二年率衆築平隴衛壁統戎等鎮戍十有三所周¶
柱國枹罕公普屯威柱國韋孝寛等歩騎萬餘来逼平¶
<pb:KR2a0021_WYG_017-8b>¶
隴與光戰於汾水之北光大破之俘斬千計又封中山¶
郡公増邑一千户軍還詔復令率歩騎五萬出平陽道¶
攻姚㐮白亭城戍皆克之獲其城主儀同大都督等九¶
人捕虜數千人又别封長樂郡公是月周遣其柱國紇¶
千廣畧圍宜陽光率歩騎五萬赴之大戰於城下乃取¶
周建安等四戍捕虜千餘人而還軍未至鄴勑令便放¶
兵散光以為軍人多有勲功未得慰勞若即便散恩澤¶
<pb:KR2a0021_WYG_017-9a>¶
不施乃宻通表請使宣㫖軍仍且進朝廷發使遲留軍¶
還将至紫陌光仍駐營待使帝聞光軍營已逼心甚惡¶
之急令舍人追光入見然後宣勞散兵拜光左丞相又¶
别封清河郡公光入常在朝堂垂簾而坐祖珽不知乗¶
馬過其前光怒謂人曰此人乃敢爾後珽在内省言聲¶
髙慢光適過聞之又怒珽知光忿已賂光從奴而問之¶
曰相王瞋孝徴耶曰自公用事相王每夜抱膝歎曰盲¶
人入國必破矣穆提婆求娶光庻女不許帝賜提婆晋¶
陽之田光言於朝曰此田神武帝以來常種禾飼馬數¶
<pb:KR2a0021_WYG_017-9b>¶
十匹以擬宼難今賜提婆無乃闕軍務也由是祖穆積¶
怨周將軍韋孝寛忌光英勇乃作謡言令間諜漏其文¶
於鄴曰百升飛上天明月照長安又曰髙山不推自崩¶
槲樹不扶自竪祖珽因續之曰盲眼老公背上下大斧¶
饒舌老母不得語令小兒歌之於路提婆聞之以告其¶
母令萱萱以饒舌斥己也盲老公謂珽也遂相與協謀¶
以謡言啓帝曰斛律累世大将明月聲震關西豐樂威¶
<pb:KR2a0021_WYG_017-10a>¶
行突厥女為皇后男尚公主謡言甚可畏也帝以問韓¶
長鸞鸞以為不可事寢祖珽又見帝請間唯何洪珍在¶
側帝曰前得公啓即欲施行長鸞以為無此理珽未對¶
洪珍進曰若本無意則可既有此意而不决行萬一泄¶
露如何帝曰洪珍言是也猶豫未决㑹丞相府佐封士¶
讓宻啓云光前西討還勑令放兵散光令軍逼帝京将¶
行不軌事不果而止家藏弩甲奴僮千數毎遣使豐樂¶
武都䖏隂謀往来若不早圗恐事不可測啓云軍逼帝¶
京㑹帝前所疑意謂何洪珍云人心亦大聖我前疑其¶
<pb:KR2a0021_WYG_017-10b>¶
欲反果然帝性至怯愞恐即變發令洪珍馳召祖珽告¶
之又恐追光不從命珽因云正爾召之恐疑不肯入宜¶
遣使賜其一駿馬語云明日将往東山游觀王可乗此¶
馬同行光必來奉謝因引入執之帝如其言頃之光至¶
引入凉風堂劉桃枝自後拉而殺之時年五十八於是¶
下詔稱光謀反今已伏法其餘家口並不湏問尋而發¶
詔盡滅其族光性少言剛急嚴於御下治兵督衆唯仗¶
<pb:KR2a0021_WYG_017-11a>¶
威刑版築之役鞭撻人士頗稱其暴自結髪從戎未甞¶
失律深為隣敵所懾憚罪既不彰一旦屠滅朝野痛惜¶
之周武帝聞光死大喜赦其境内後入鄴追贈上柱國¶
公指詔書曰此人若在朕豈能至鄴光有四子長子武¶
都歴位特進太子太保開府儀同三司梁兖二州刺史¶
所在並無政績唯事聚斂侵漁百姓光死遣使於州斬¶
之次湏達中䕶軍開府儀同三司先光卒次世雄開府¶
儀同三司次恒伽假儀同三司並賜死光少子鍾年數¶
嵗獲免周朝襲封崇國公隋開皇中卒於驃騎将軍¶
<pb:KR2a0021_WYG_017-11b>¶
羡字豐樂少有機警尤善射藝髙祖見而稱之世宗擢¶
為開府叅軍事遷征虜将軍中散大夫加安西将軍進¶
封大夏縣子除通州刺史顯祖受禪進號征西别封顯¶
親縣伯河清三年轉使持節都督幽安平南北營東燕¶
六州諸軍事幽州刺史其年秋突厥衆十餘萬来㓂州¶
境羡總率諸将禦之突厥望見軍威甚整遂不敢戰即¶
遣使求欵慮其有詐且喻之曰爾軰此行本非朝貢見¶
<pb:KR2a0021_WYG_017-12a>¶
機始變未是宿心若有實誠宜速歸巢穴别遣使来於¶
是退走天統元年夏五月突厥木汗遣使請朝獻羡始¶
以聞自是朝貢嵗時不絶羡有力焉詔加行臺僕射羡¶
以北虜屢犯邉須備不虞自庫堆戍東拒於海隨山屈¶
曲二千餘里其間二百里中凡有險要或斬山築城或¶
斷谷起障并置立戍邏五十餘所又導髙梁水北合易¶
京東㑹於潞因以灌田邉儲嵗積轉漕用省公私獲利¶
焉其年六月丁父憂去官與兄光並被起復任還鎮燕¶
薊三年加位特進四年遷行臺尚書令别封髙城縣侯¶
<pb:KR2a0021_WYG_017-12b>¶
武平元年加驃騎大将軍時光子武都為兖州刺史羡¶
歴事數帝以謹直見推雖極榮寵不自矜尚至是以合¶
門貴盛深以為憂乃上書推讓乞解所職優詔不許其¶
年秋進爵荆山郡王三年七月光誅勑使中領軍賀拔¶
伏恩等十餘人驛捕之遣領軍大将軍鮮于桃枝洛州¶
行臺僕射獨孤永業便發定州騎卒續進仍以永業代¶
羡伏恩等既至門者白使人衷甲馬汗宜閉城門羡曰¶
<pb:KR2a0021_WYG_017-13a>¶
勑使豈可疑拒出見之伏恩把手遂執之死於長史廳¶
事臨終歎曰富貴如此女為皇后公主滿家常使三百¶
兵何得不敗及其五子世達世遷世辨世酋伏護餘年¶
十五已下者宥之羡未誅前忽令其在州諸子自伏䕶¶
以下五六人鎻頸乗驢出城合家皆泣送之至門日晚¶
而歸吏民莫不驚異行燕郡守馬嗣明醫術之士為羡¶
所欽爱乃竊問之答曰湏有禳厭數日而有此變羡及¶
光並少工騎射其父母日令其出畋還即較所獲禽獸¶
光所獲或少必麗龜達腋羡雖獲多非要害之所光常¶
<pb:KR2a0021_WYG_017-13b>¶
蒙賞羡或被捶撻人問其故金答云明月必背上着箭¶
豐樂隨䖏即下手其數雖多去兄逺矣聞者咸服其言¶
金兄平便弓馬有幹用魏景明中釋褐殿中将軍遷襄¶
威将軍正光末六鎮擾亂隸大将軍尉賔北討軍敗為¶
賊所虜後走奔其弟金於雲州進號龍驤将軍與金擁¶
衆南出至黄瓜堆為杜洛周所破部落離散及歸尒朱¶
榮待之甚厚以平襲父爵第一領民酋長髙祖起義以¶
<pb:KR2a0021_WYG_017-14a>¶
都督從稍遷平北將軍顯州刺史加鎮南将軍封固安¶
縣伯尋進為侯行肆州刺史周文帝遣其右将軍李小¶
光據梁州平以偏師討擒之出為燕州刺史入兼左衞¶
将軍領衆一萬討北徐賊破之除濟州刺史侯景度江¶
詔平為大都督率青州刺史敬顯儁左衛将軍庫狄伏¶
連等畧定壽陽宿預三十餘城事罷還州加開府進位¶
驃騎大将軍進爵為公顯祖受禪别封羡陽侯行兖州¶
刺史以黷貨除名後除開府儀同三司廢帝即位拜特¶
進食滄州樂陵郡幹皇建初封定陽郡公拜䕶軍後為¶
<pb:KR2a0021_WYG_017-14b>¶
青州刺史卒贈太尉¶
史臣曰斛律金以髙祖撥亂之始翼成王業忠欵之至¶
成此大功故能終享遐年位髙百辟觀其盈滿之戒動¶
之㣲也纔及後嗣遂至誅夷雖為威權之重盖符道家¶
所忌光以上将之子有沉毅之姿戰術兵權暗同韜略¶
臨敵制勝變化無方自關河分隔年将四紀以髙祖霸¶
王之期屬宇文草剏之日出軍薄伐屢挫兵鋒而大寕¶
<pb:KR2a0021_WYG_017-15a>¶
以還東隣侵弱關西前收巴蜀又殄江陵叶建瓴而用¶
武成并吞之壮氣斛律治軍誓衆式遏邉鄙戰則前無¶
完陣攻則罕有全城齊氏必致拘原之師秦人無復啓¶
闗之䇿而世亂讒勝加以震主之威主暗時艱自毁藩¶
籬之固昔李牧之為趙将也北翦胡㓂西却秦軍郭開¶
譛之牧死趙滅其議誅光者豈秦之反間歟何同術而¶
同亡也内令諸将觧體外為強隣報讐嗚呼後之君子¶
可為深戒¶
贊曰赳赳咸陽邦家之光明月忠壮仍世將相聲振關¶
<pb:KR2a0021_WYG_017-15b>¶
右勢髙時望廹此威名易興讒謗始自工言終斯交䘮¶
　北齊書卷十七¶
