# -*- mode: mandoku-view -*-
#+TITLE: 北齊書
#+DATE: 2018-03-31 09:03:12.487714
#+PROPERTY: ID KR2a0021
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷五
<pb:KR2a0021_WYG_005-1a>¶
欽定四庫全書¶
　北齊書卷五¶
隋太子通事舎人李百藥　撰¶
　帝紀第五¶
廢帝¶
廢帝殷字正道文宣帝之長子也母曰李皇后天保元¶
年立為皇太子時年六嵗性敏慧初學反語於跡字下¶
注云自反時侍者未逹其故太子曰跡字足傍亦為跡¶
豈非自反耶常宴北宫獨令河間王勿入左右問其故¶
<pb:KR2a0021_WYG_005-1b>¶
太子曰世宗遇賊處河間王復何宜在此文宣每言太¶
子得漢家性質不似我欲廢之立太原王初詔國子博¶
士李寳鼎傅之寳鼎卒復詔國子博士邢峙侍講太子¶
雖富於春秋而温裕開朗有人君之度貫綜經業省覽¶
時政甚有羙名七年冬文宣召朝臣文學者及禮學官¶
於宫宴㑹令以經義相質親自臨聽太子手筆措問在¶
坐莫不歎羙九年文宣在晉陽太子監國集諸儒講孝¶
<pb:KR2a0021_WYG_005-2a>¶
經令楊愔傳㫖謂國子助教許散愁曰先生在世何以¶
自資對曰散愁自少以來不登孌童之床不入季女之¶
室服膺簡䇿不知老之將至平生素懐若斯而已太子¶
曰顔子縮屋稱貞栁下嫗而不亂未若此翁白首不娶¶
者也乃賚絹百疋後文宣登鳳臺召太子使手刃囚太¶
子惻然有難色再三不斷其首文宣怒親以馬鞭撞太¶
子三下由是氣悸語吃精神時復昬擾十年十一月文¶
宣崩癸卯太子即帝位於晉陽宣徳殿大赦内外百官¶
普加汎級亡官失爵聽復資品庚戍尊皇太后為太皇¶
<pb:KR2a0021_WYG_005-2b>¶
太后皇后為皇太后詔九州軍人七十已上授以板職¶
武官年六十已上及癃病不堪驅使者竝皆放免土木¶
營造金銅鐵諸雜作工一切停罷十一月乙卯以右丞¶
相咸陽王斛律金為左丞相以録尚書事常山王演為¶
太傅以司徒長廣王湛為太尉以司空叚韶為司徒以¶
平陽王淹為司空髙陽王湜為尚書左僕射河間王孝¶
琬為司州牧侍中燕子獻為右僕射戊午分命使者巡¶
<pb:KR2a0021_WYG_005-3a>¶
省四方求政得失省察風俗問人疾苦十二月戊戍改¶
封上黨王紹仁為漁陽王廣陽王紹義為范陽王長樂¶
王紹㢘為隴西王是嵗周武成元年¶
乾明元年庚辰春正月癸丑朔改元己未詔寛徭賦癸¶
亥髙陽王湜薨是月車駕至自晉陽癸亥以太傅常山¶
王演為太師錄尚書事以太尉長廣王湛為大司馬并¶
省録尚書事以尚書左僕射平秦王歸彦為司空趙郡¶
王叡為尚書左僕射詔諸元良口配没宫内及賜人者¶
竝放免甲辰帝幸芳林園親録囚徒死罪以下降免各¶
<pb:KR2a0021_WYG_005-3b>¶
有差乙巳太師常山王演矯詔誅尚書令楊愔尚書右¶
僕射燕子獻領軍大將軍可朱渾天和侍中宋欽道散¶
騎常侍鄭子黙戊申以常山王演為大丞相都督中外¶
諸軍録尚書事以大司馬長廣王湛為太傅京畿大都¶
督以司徒叚韶為大將軍以前司空平陽王淹為太尉¶
以司空平秦王歸彦為司徒彭城王浟為尚書令又以¶
髙麗王世子湯為使持節領東夷校尉遼東郡公髙麗¶
<pb:KR2a0021_WYG_005-4a>¶
王是月王琳為陳所敗蕭莊自拔至和州三月甲寅詔¶
軍國事皆申晉陽禀大丞相常山王規笇壬申封文襄¶
第二子孝珩為廣寧王第三子長恭為蘭陵王夏四月¶
癸亥詔河南定冀趙瀛滄南膠光青九州徃因螽水頗¶
傷時稼遣使分塗贍恤是月周明帝崩五月壬子以開¶
府儀同三司劉洪徽為尚書右僕射秋八月壬午太皇¶
太后令廢帝為濟南王令食一郡以大丞相常山王演¶
入纂大統是日王居别宫皇建二年九月殂於晉陽年¶
十七帝聰慧夙成寛厚仁智天保間雅有令名及承大¶
<pb:KR2a0021_WYG_005-4b>¶
位楊愔燕子獻宋欽道等同輔以常山王地親望重内¶
外畏服加以文宣初崩之日太后本欲立之故愔等竝¶
懐猜忌常山王憂悵乃白太后誅其黨時平秦王歸彦¶
亦預謀焉皇建二年秋天文告變歸彦慮有後害仍白¶
孝昭以王當咎乃遣歸彦馳驛至晉陽宫殺之王薨後¶
孝昭不豫見文宣為祟孝昭深惡之厭勝術備設而無¶
益也薨三旬而孝昭崩大寕二年葬於武寧之西北諡¶
<pb:KR2a0021_WYG_005-5a>¶
閔悼王初文宣命邢邵制帝名殷字正道帝從而尤之¶
曰殷家弟及正字一止吾身後兒不得也邵懼請改焉¶
文宣不許曰天也因謂孝昭帝曰奪時但奪慎勿殺也¶
　北齊書卷五¶
<pb:KR2a0021_WYG_005-5b>¶
<pb:KR2a0021_WYG_005-6a>¶
　北齊書卷五考證¶
廢帝紀文宣登鳳臺○北史作金鳳臺¶
改封上黨王紹仁為漁陽王廣陽王紹義為范陽王○¶
　監本脫廣陽王三字今從南監本及北史補¶
令食一郡○(臣範)按北史令作全盖全食濟南一郡也¶
　北史是¶
　北齊書卷五考證¶
<pb:KR2a0021_WYG_005-6b>¶
