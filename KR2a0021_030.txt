# -*- mode: mandoku-view -*-
#+TITLE: 北齊書
#+DATE: 2018-03-31 09:03:12.632800
#+PROPERTY: ID KR2a0021
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷三十
<pb:KR2a0021_WYG_030-1a>¶
欽定四庫全書¶
　北齊書卷三十¶
隋太子通事舍人李百藥撰¶
　列傳第二十二¶
崔　暹(子達挐)¶
¶
高德政¶
¶
崔　昻¶
崔暹字季倫博陵安平人漢尚書寔之後也世為北州¶
著姓父穆州主簿暹少為書生避地渤海依高乾以妹¶
<pb:KR2a0021_WYG_030-1b>¶
妻乾弟慎慎後臨光州啓暹為長史趙郡公琛鎮定州¶
辟為開府諮議隨琛往晉陽高祖與語説之以兼丞相¶
長史高祖舉兵將入洛留暹佐琛知後事謂之曰丈夫¶
相知豈在新舊軍戎事重留守任切家弟年少未閑事¶
宜凡百後事一以相屬握手殷勤至於三四後遷左丞¶
吏部郎主議麟趾格暹親遇日隆好薦人士言邢邵宜¶
任府僚兼任機密世宗因以徵邵甚見親重言論之際¶
<pb:KR2a0021_WYG_030-2a>¶
邵遂毁暹世宗不悦謂暹曰卿説子才之長子才專言¶
卿短此癡人也暹曰子才言暹短暹説子才長皆是實¶
事不為癡也高慎之叛與暹有隙高祖欲殺之世宗救¶
免武定初遷御史中尉選畢義雲盧潛宋欽道李愔崔¶
瞻杜㽔嵇曄酈伯偉崔子武李廣皆為御史世稱其知¶
人世宗欲假暹威勢諸公在坐朝令暹後通名因遇以¶
殊禮暹乃高視徐步兩人擎裾而入世宗分庭對揖暹¶
不讓席而坐觴再行便辭退世宗曰下官薄有蔬食願¶
公少留暹曰適受勑在臺以檢校遂不待食而去世宗¶
<pb:KR2a0021_WYG_030-2b>¶
降階送之旬日後世宗與諸公出之東山遇暹在道前¶
驅為赤棒所擊世宗回馬避之暹前後表彈尚書令司¶
馬子如及尚書元羡雍州刺史慕容獻又彈太師咸陽¶
王坦并州刺史可朱渾道元罪狀極筆竝免官其餘死¶
黜者甚衆高祖書與鄴下諸貴曰崔暹昔事家弟為定¶
州長史佐吾兒開府諮議及遷左丞吏部郎吾未知其¶
能也始居憲臺乃爾糾劾咸陽王司馬令竝是吾對門¶
<pb:KR2a0021_WYG_030-3a>¶
布衣之舊尊貴親昵無過二人同時獲罪吾不能救諸¶
君其慎之高祖如京師羣官迎於紫陌高祖握暹手而¶
勞之曰往前朝廷豈無法官而天下貪婪莫肯糾劾中¶
尉盡心為國不避豪强遂使逺邇肅清羣公奉法衝鋒¶
陷陣大有其人當官正色今始見之今榮華富貴直是¶
中尉自取高歡父子無以相報賜暹良馬使騎之以從¶
且行且語暹下拜馬驚走高祖親為擁之而授轡魏帝¶
宴於華林園謂高祖曰自頃朝貴牧守令長所在百司¶
多有貪暴侵削下人朝廷之中有用心公平直言彈劾¶
<pb:KR2a0021_WYG_030-3b>¶
不避親戚者王可勸酒高祖降堦跪而言曰唯御史中¶
尉崔暹一人謹奉明㫖敢以酒勸并臣所射賜物千匹¶
乞回賜之帝曰崔中尉為法道俗齊整暹謝曰此自陛¶
下風化所加大將軍臣澄勸奬之力世宗退謂暹曰我¶
尚畏羡何况餘人由是威名日盛内外莫不畏服高祖¶
崩未發䘮世宗以暹為度支尚書兼僕射委以心腹之¶
寄暹憂國如家以天下為己任世宗車服過度誅戮變¶
<pb:KR2a0021_WYG_030-4a>¶
常言談進止或有虧失暹每厲色極言世宗亦為之止¶
有囚數百世宗盡欲誅之每催文帳暹故緩之不以時¶
進世宗意釋竟以獲免自出身從官常日宴乃歸侵曉¶
則與兄弟問母之起居暮則嘗食視寢然後至外齋對¶
親賔一生不問家事魏梁通和要貴皆遣人隨聘使交¶
易暹惟寄求佛經梁武帝聞之為繕寫以幡花寳蓋贊¶
唄送至館焉然而好大言調戲無節密令沙門明藏著¶
佛性論而署己名傳諸江表子達拏年十三暹命儒者¶
權㑹敎其説周易兩字乃集朝貴名流令達拏昇高座¶
<pb:KR2a0021_WYG_030-4b>¶
開講趙郡睦仲讓陽屈服之暹喜擢奏為司徒中郎鄴¶
下為之語曰講義兩行得中郎此皆暹之短也顯祖初¶
嗣霸業司馬子如等挾舊怨言暹罪重謂宜罰之高隆¶
之亦言宜寛政網去苛察法官黜崔暹則得逺近人意¶
顯祖從之及踐祚譖毁之者猶不息帝乃令都督陳山¶
提等搜暹家甚貧匱唯得高祖世宗與暹書千餘紙多¶
論軍國大事帝嗟賞之仍不免衆口乃流暹於馬城晝¶
<pb:KR2a0021_WYG_030-5a>¶
則負土供役夜則置地牢嵗餘奴告暹謀反鏁赴晉陽¶
無實釋而勞之尋遷太常卿帝謂羣臣曰崔太常清正¶
天下無雙卿等不及初世宗欲以妹嫁暹子而會世宗¶
崩遂寢至是羣臣讌於宣光殿貴戚之子多在焉顯祖¶
歴與之語於坐上親作書與暹曰賢子達拏甚有才學¶
亡兄女樂安公主魏帝外甥内外敬待勝朕諸妹思成¶
大兄宿志乃以主降達拏天保末為右僕射帝謂左右¶
曰崔暹諫我飲酒過多然我飲酒何所妨常山王私謂¶
暹曰至尊威嚴多醉太后尚不能致言吾兄弟亦杜口¶
<pb:KR2a0021_WYG_030-5b>¶
僕射獨能犯顔内外深相感愧十年暹以疾卒帝撫靈¶
而哭贈開府達拏温良清謹有識學少歴職為司農卿¶
入周謀反伏誅天保時顯祖嘗問樂安公主達拏於汝¶
何似答曰甚相敬重唯阿家憎兒顯祖召達拏母入内¶
殺之投屍漳水齊滅達拏殺主以復讐¶
高德政字士貞渤海蓚人父顯魏滄州刺史德政幼而¶
敏慧有風神儀表顯祖引為開府叅軍知管記事甚相¶
<pb:KR2a0021_WYG_030-6a>¶
親狎高祖又擢為相府掾委以腹心遷黄門侍郎世宗¶
嗣業如晉陽顯祖在京居守令德政參掌機密彌見親¶
重世宗暴崩事出倉卒羣情草草勲將等以纘戎事重¶
勸帝早赴晉陽帝亦回遑不能自决夜中召楊愔杜弼¶
崔季舒及德政等始定䇿焉以楊愔居守德政與帝舊¶
相昵愛言無不盡散騎常侍徐之才館客宋景業先為¶
天文圖讖之學又陳山提家客楊子術有所援引竝因¶
德政勸顯祖行禪代之事德政又披心固請帝乃手書¶
與楊愔具論諸人勸進意德政恐愔猶豫不決自請馳¶
<pb:KR2a0021_WYG_030-6b>¶
驛赴京託以餘事唯與楊愔言愔方相應和德政還未¶
至帝便發晉陽至平城都召諸勲將入告以禪讓之事¶
諸將等忽聞皆愕然莫敢答者時杜弼為長史密啓顯¶
祖云闗西是國家勍敵若今受魏禪恐其稱義兵挾天¶
子而東向王將何以待之顯祖入召弼入與徐之才相¶
告之才云今與王爭天下者彼意亦欲為帝譬如逐兔¶
滿市一人得之衆心皆定今若先受魏禪闗西自應息¶
<pb:KR2a0021_WYG_030-7a>¶
心縱欲屈强止當逐我稱帝必宜知機先覺無容後以¶
斆人弼無以答帝已遣馳驛向鄴書與太尉高岳尚書¶
令高隆之領軍婁叡侍中張亮黄門趙彦深楊愔等岳¶
等馳傳至高陽驛帝使約曰知諸貴等意不湏來唯楊¶
愔見高岳等竝還帝以衆人意未協又先得太后㫖云¶
汝父如龍汝兄如虎尚以人臣終汝何容欲行舜禹事¶
此亦非汝意正是高德政敎汝又説者以為昔周武王¶
再駕孟津然始革命於是乃旋晉陽自是居常不悦徐¶
之才宋景業等每言卜筮雜占隂陽緯候必宜五月應¶
<pb:KR2a0021_WYG_030-7b>¶
天順人德政亦敦勸不已仍白帝追魏收收至令撰禪¶
讓詔册九錫建臺及勸進文表至五月初帝發晉陽德¶
政又錄在鄴諸事條進於帝帝令陳山提馳驛齎事條¶
并密書與楊愔大畧令撰儀注防察魏室諸王山提以¶
五月至鄴楊愔即召太常卿邢邵七兵尚書崔㥄度支¶
尚書陸操詹事王昕黄門侍郎陽休之中書侍郎裴讓¶
之等議撰儀注六日要魏太傳咸陽王坦等總集引入¶
<pb:KR2a0021_WYG_030-8a>¶
北宮留于東齋受禪後乃放還宅帝初發至亭前所乘¶
馬忽倒意甚惡之大以沉吟至平城都便不復肯進德¶
政徐之才苦請帝曰山提先去若為形容恐其漏泄不¶
果即命司馬子如杜弼馳驛續入觀察物情七日子如¶
等至鄴衆人以事勢已决無敢異言八日楊愔書中㫖¶
以魏襄城王昶并司空公潘相樂侍中張亮黄門趙彦¶
深入通奏事魏孝静在昭陽殿引見昶云五行遞運有¶
始有終齊王聖德欽明萬方歸仰臣等昧死聞奏願陛¶
下則堯禪舜魏帝便歛容曰此事推挹已久謹當遜避¶
<pb:KR2a0021_WYG_030-8b>¶
又道若爾湏作詔中書侍郎崔劼奏云詔已作訖即付¶
楊愔進於魏静帝凡有十餘條悉書魏静云安置朕何¶
所復若為去楊愔對在北城别有館宇還備法駕依常¶
仗衛而去魏静帝於是下御座就東廊口詠范蔚宗後¶
漢書贊云獻生不辰身播國屯終我四百永作虞賔所¶
司尋奏請發魏靜帝曰人念遺簪敝屨欲與六宫别可¶
乎乃入與夫人嬪御以下訣别莫不歔欷掩涕嬪趙國¶
<pb:KR2a0021_WYG_030-9a>¶
李氏口誦陳思王詩云王其愛玉體俱享黄髪期魏静¶
帝登車出萬春門直長趙道德在車中陪侍百官在門¶
外拜辭遂入北城下司馬子如南宅帝至城南頓所受¶
禪之日除德政為侍中尋封藍田縣公七年遷尚書右¶
僕射兼侍中食渤海郡幹德政與尚書令楊愔綱紀政¶
事多有弘益顯祖末年縱酒酣醉所為不法德政屢進¶
忠言後召德政飲不從又進言於前諫曰陛下道我尋¶
休今乃甚於既往其若社稷何其若太后何帝不悦又¶
謂左右云髙德政恒以精神凌逼人德政甚懼乃稱疾¶
<pb:KR2a0021_WYG_030-9b>¶
屏居佛寺兼學坐禪為退身之計帝謂楊愔曰我大憂¶
德政其病何似愔以禪代之際因德政言情切至方致¶
誠款常内忌之由是答云陛下若用作冀州刺史病即¶
自差帝從之德政見除書而起帝大怒召徳政謂之曰¶
聞爾病我為爾針親以刀子刺之血流霑地又使曵下¶
斬去其趾劉桃枝捉刀不敢下帝起臨階砌切責桃枝¶
曰爾頭即墮地因索大刀自帶欲下階桃枝乃斬足之¶
<pb:KR2a0021_WYG_030-10a>¶
三指帝怒不觧禁徳政於門下其夜開城門以氊轝送¶
還家旦日徳政妻出寳物滿四牀欲以寄人帝奄至其¶
宅見而怒曰我府藏猶無此物詰其所從得皆諸元賂¶
之也遂曵出斬之時妻出拜又斬之并其子祭酒伯堅¶
徳政死後顯祖謂羣臣曰高徳政常言宜用漢人除鮮¶
卑此即合死又教我誅諸元我今殺之為諸元報讐也¶
帝後悔贈太保嫡孫王臣襲焉¶
崔昻字懷逺博陵安平人也祖挺魏幽州刺史昻年七¶
歲而孤伯父吏部尚書孝芬嘗謂所親曰此兒終當逺¶
<pb:KR2a0021_WYG_030-10b>¶
至是吾家千里駒也昻性端直少華沉深有志畧堅實¶
難傾動少好章句頗綜文詞世宗廣開幕府引為記室¶
㕘軍委以腹心之任世宗入輔朝政召為開府長史時¶
勲將親族賔客在都下放縱多行不軌孫騰司馬子如¶
之門尤劇昻受世宗密㫖以法繩之未幾之間内外齊¶
肅遷尚書左丞其年又兼度支尚書左丞之兼尚書近¶
代未有唯昻獨為冠首朝野榮之武定六年甘露降於¶
<pb:KR2a0021_WYG_030-11a>¶
宫闕文武官寮同賀顯陽殿魏帝問僕射崔暹尚書楊¶
愔等曰自古甘露之瑞漢魏多少可各言往代所降之¶
處徳化感致所由次問昻昻曰案符瑞圖王者徳致於¶
天則甘露降吉凶兩門不由符瑞故桑雉為戒實啓中¶
興小鳥孕大未聞福感所願陛下雖休勿休允答天意¶
帝為歛容曰朕既無徳何以當此齊受禪遷散騎常侍¶
兼太府卿大司農卿二寺所掌世號繁劇昻校理有術¶
下無姦偽經手歴目知無不為朝廷歎其至公又奏上¶
横市妄費事三百一十四條詔下依啓状速議以聞其¶
<pb:KR2a0021_WYG_030-11b>¶
年與太子少師邢邵議定國初禮仍封華陽縣男又詔¶
刪定律令損益禮樂令尚書右僕射薛琡等四十三人¶
在領軍府議定又敕昻云若諸人不相遵納卿可依事¶
啓聞昻奉勑笑曰正合生平之願昻素勤慎奉敕之後¶
彌自警朂部分科條校正今古所增損十有七八轉廷¶
尉卿昻本性清嚴凡見黷貨軰疾之若讐以是治獄文¶
深世論不以平恕相許顯祖幸東山百官預讌升射堂¶
<pb:KR2a0021_WYG_030-12a>¶
帝召昻於御座前謂曰舊人多出為州我欲以臺閣中¶
相付當用卿為令僕勿望刺史卿六十外當與卿本州¶
中間州不可得也後九卿以上陪集東宫帝指昻及尉¶
瑾司馬子瑞謂太子曰此是國家柱石汝宜記之未幾¶
復侍讌金鳳臺帝歴數諸人咸有罪負至昻曰崔昻直¶
臣魏收才士婦兄妹夫俱省罪過天保十年䇿拜儀同¶
燕子獻百司陪列昻在行中帝特召昻至御所曰歴思¶
羣臣可綱紀省闥者唯兾卿一人即日除為兼右僕射¶
數日後昻因入奏事帝謂尚書令楊愔曰昨不與崔昻¶
<pb:KR2a0021_WYG_030-12b>¶
正者言其太速欲明年真之終是除正何事早晚可除¶
正僕射明日即拜為真楊愔少時與昻不平顯祖崩後¶
遂免昻僕射除儀同三司後坐事除名卒祠部尚書昻¶
有風調才識舊立堅正剛直之名然好探揣上意感激¶
時主或列隂私罪失深為顯祖所知賞發言奬䕶人莫¶
之能毁議曹律令京畿密獄及朝廷之大事多委之昻¶
情尚嚴猛好行鞭撻雖苦楚萬端對之自若前者崔暹¶
<pb:KR2a0021_WYG_030-13a>¶
季舒為之親援後乃高徳政是其中表常有挾恃意色¶
矜高以此不為名流所服子液嗣¶
　北齊書卷三十¶
<pb:KR2a0021_WYG_030-13b>¶
<pb:KR2a0021_WYG_030-14a>¶
　北齊書卷三十考證¶
崔暹傳趙郡睦仲讓陽屈服之○北史作眭仲讓¶
高徳政傳父顯○北史顯作顥¶
山提以五月至鄴○(臣荃)按下文有六日七日八日諸¶
　文盖史家因受禪大事故特書日以謹之則日誤月¶
　明矣¶
崔昻傳又奏上横市妄費事三百一十四條○北史作¶
　三十四條¶
　北齊書卷三十考證¶
<pb:KR2a0021_WYG_030-14b>¶
