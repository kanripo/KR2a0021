# -*- mode: mandoku-view -*-
#+TITLE: 北齊書
#+DATE: 2018-03-31 09:03:12.614661
#+PROPERTY: ID KR2a0021
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷二十五
<pb:KR2a0021_WYG_025-1a>¶
欽定四庫全書¶
　北齊書卷二十五¶
隋太子通事舎人李百藥撰¶
　列傳第十七¶
張　纂¶
¶
張　亮¶
¶
張　耀¶
¶
趙　起¶
<pb:KR2a0021_WYG_025-1b>¶
徐　逺¶
¶
王　峻¶
¶
王　紘¶
張纂字徽纂代郡平城人也父烈桑乾太守纂初事尒¶
朱榮又為尒朱兆都督長史為兆使於髙祖遂被顧識¶
髙祖舉義山東劉延據相州拒守時纂亦在其中髙祖¶
攻而拔之以纂參丞相軍事纂性便僻左右出内稍見¶
親待仍補行臺郎中髙祖啓减國封分賞文武纂随例¶
<pb:KR2a0021_WYG_025-2a>¶
封壽張伯魏武帝末髙祖赴洛以趙郡公琛為行臺守¶
晋陽以纂為右丞轉相府功曹参軍事除右光禄大夫¶
使於茹茹以銜命稱㫖歴中外丞相二府從事中郎邙¶
山之役大獲俘虜髙祖令纂部送京師魏帝賜絹五百¶
疋封武安縣伯復為髙祖行臺古丞從征玉壁大軍将¶
還山東行逹晉州忽值寒雨士卒饑凍至有死者州以¶
邊禁不聼入城於時纂為别使遇見輙令開門内之分¶
寄民家給其火食多所全濟髙祖聞而善之纂事髙祖¶
二十餘歲傳通教令甚見親賞世宗嗣位侯景作亂潁¶
<pb:KR2a0021_WYG_025-2b>¶
川招引西魏以纂為南道行臺與諸将率討之還除瀛¶
州刺史會世宗入為太子少傅後與平原王叚孝先行¶
臺尚書辛術等攻圍東楚仍㧞廣陵涇州數城斬賊帥¶
東方白額授儀同三司監築長城大使領歩騎数千鎮¶
防北境還遷䕶軍将軍尋卒¶
張亮字伯徳西河隰城人也少有幹用初事尒朱兆拜¶
平逺将軍以功封隰城縣伯邑五百戸髙祖討兆於晉¶
<pb:KR2a0021_WYG_025-3a>¶
陽兆奔秀容兆左右皆密通誠款唯亮獨無啓疏及兆¶
敗竄於窮山令亮及倉頭陳山提斬已首以降皆不忍¶
兆乃自縊於樹伯徳伏屍而哭髙祖嘉歎之授丞相府¶
參軍事漸見親待委以書記之任天平中為世宗行臺¶
郎中典七兵事雖為臺郎而常在髙祖左右遷行臺右¶
丞髙仲宻之叛也與大司徒斛律金守河陽周文帝於¶
上流放火船燒河橋亮乃備小艇百餘艘皆載長鏁鏁¶
頭施釘火船将至即馳小艇以釘釘之引鏁向岸火船¶
不得及橋橋之獲全亮之計也武定初拜太中大夫薛¶
<pb:KR2a0021_WYG_025-3b>¶
琡嘗夢亮於山上持絲以告亮且占之曰山上絲幽字¶
也君其為幽州乎数月亮出為幽州刺史屬侯景叛除¶
平南将軍梁州刺史尋加都督揚潁等十一州諸軍事¶
兼行臺殿中尚書轉都督二豫揚潁等八州軍事征西¶
大将軍豫州刺史尚書右僕射西南道行臺攻梁江夏¶
潁揚等七城皆下之亮性質直勤力彊濟深為髙祖世¶
宗所信委以腹心之任然少風格好財利乆在左右不¶
<pb:KR2a0021_WYG_025-4a>¶
能亷潔及歴諸州咸有黷貨之聞武定末徴拜侍中汾¶
州大中正天保初授光禄勲加驃騎大将軍儀同三司¶
别封安定縣男轉中領軍尋卒於位贈司空公¶
張耀字靈光上谷昌平人也父鳯晉州長史耀少而貞¶
謹頗曉吏職觧褐給事中轉司徒水曹行參軍義旗建¶
髙祖擢為中軍大都督韓軌府長史及軌除瀛冀二州¶
刺史又以耀為軌諮議參軍後為御史所劾州府僚佐¶
及軌左右以贓罪掛網者百有餘人唯耀以清白獨免¶
徴為丞相府倉曹顯祖嗣事遷相府掾天保初賜爵都¶
<pb:KR2a0021_WYG_025-4b>¶
亭鄉男攝倉庫二曹事諸有賜給常使耀典之轉祕書¶
丞遷尚書右丞顯祖曾因近出令耀居守帝夜還耀不¶
時開門勒兵嚴備帝駐蹕門外乆之催廹甚急耀以夜¶
深真偽難辯湏火至面識門乃可開於是獨出見帝帝¶
笑曰卿欲學郅君章也乃使耀前開門然後入深嗟賞¶
之賜以錦采出為南青州刺史未之任肅宗輔政累遷¶
祕書監耀歴事累世奉職恪勤咸見親待未甞有過每¶
<pb:KR2a0021_WYG_025-5a>¶
得禄賜散之宗族性節儉率素車服飲食取給而已好¶
讀春秋月一遍時人比之賈梁道趙彦深甞謂耀曰君¶
研尋左氏豈求服䖍杜預之紕繆邪耀曰何為其然乎¶
左氏之書備叙言事惡者可以自戒善者可以庶幾故¶
厲已温習非欲詆訶古人之得失也天統元年世祖臨¶
朝耀奏事遇暴疾仆於御前帝下座臨視呼数聲不應¶
帝泣曰豈失我良臣也旬日卒時年六十三詔稱耀忠¶
貞平直温恭亷慎贈開府儀同三司尚書右僕射燕州¶
刺史諡曰貞簡¶
<pb:KR2a0021_WYG_025-5b>¶
趙起字興洛廣平人也父逹幽州録事參軍起性沉謹¶
有幹用義旗建髙祖以段榮為定州刺史以起為榮典¶
籖除奉車都尉天平中徴為相府騎曹累加中散大夫¶
世宗嗣事出為建州刺史累遷侍中起髙祖世頻為相¶
府騎兵二局典知兵馬十有餘年至顯祖即阼之後起¶
罷州還闕雖歴位九卿侍中常以本官監兵馬出内驅¶
使居腹心之寄與二張相亞出為西兖州刺史糺劾禁¶
<pb:KR2a0021_WYG_025-6a>¶
止嵗餘以無驗獲免河清二年徴還晉陽二年又加祠¶
部尚書開府天統初轉太常卿食瑯邪郡幹二年除滄¶
州刺史加六州都督武平中卒於官¶
徐逺字彦遐廣寧石門人也其先出自廣平曾祖定為¶
雲中軍将平朔戍主因家於朔逺少習吏事郡辟功曹¶
未幾與太守率戸赴義旗署防城都督除廮陶縣令髙¶
祖以逺閒習書計命為丞相騎兵參軍事常征伐克濟¶
軍務深為髙祖所知累歴鉅鹿陳留二郡太守天保初¶
為御史所劾遇赦免沉廢二年顯祖以逺勲舊将用為¶
<pb:KR2a0021_WYG_025-6b>¶
領軍府長史累遷東徐州刺史入為太中大夫河清初¶
加衛将軍二年除使持節都督東楚州諸軍事東楚州¶
刺史天統二年授儀同三司衞尉四年加開府右光禄¶
大夫武平初卒逺為治慕寛和有恩惠至東楚其年冬¶
邑郭大火城民亡産業逺躬自赴救對之流涕仍為經¶
營皆得安立長子世榮中書舎人黄門侍郎¶
王峻字巒嵩靈丘人也明悟有幹畧髙祖以為相府墨¶
<pb:KR2a0021_WYG_025-7a>¶
曹參軍坐事去官乆之顯祖為儀同開府引為城局參¶
軍累遷恒州大中正世宗相府外兵參軍随諸軍平淮¶
隂賜爵北平縣男除營州刺史營州地接邊城賊数為¶
民患峻至州逺設斥候廣置疑兵每有賊發常出其不¶
意要撃之賊不敢發合境獲安先是刺史陸士茂詐殺¶
室韋八百餘人因此朝貢遂絶至是峻分命将士要其¶
行路室韋果至大破之虜其酋帥而還因厚加恩禮放¶
遣之室韋遂獻誠款朝貢不絶峻有力焉初茹茹主菴¶
羅辰率其餘黨東徙峻度其必来預為之備未幾菴羅¶
<pb:KR2a0021_WYG_025-7b>¶
辰到頓軍城西峻乃設竒伏大破之獲其名王郁乆閭¶
豆㧞提等数十人送於京師菴羅辰於此遁走帝甚嘉¶
之遷祕書監廢帝即位除洛州刺史河陽道行臺左丞¶
皇建中詔於洛州西界掘長塹三百里置城戍以防閒¶
諜河清元年徴拜祠部尚書詔詣晉陽檢校兵馬俄而¶
還鄴轉太僕卿及車駕廵幸常與吏部尚書尉瑾輔皇¶
太子諸親王同知後事仍賜食梁郡幹遷侍中除都官¶
<pb:KR2a0021_WYG_025-8a>¶
尚書及周師宼逼詔峻以本官與東安王婁叡武興王¶
普等自鄴率衆赴河陽禦之車駕幸洛陽以懸瓠為周¶
人所據復詔峻為南道行臺與婁叡率軍南討未至周¶
師棄城走仍使慰輯永郢二州四年春還京師坐違格¶
私度禁物并盗截軍糧有司依格處斬家口配沒特詔¶
决鞭一百除名配甲坊蠲其家口㑹赦免停廢私門天¶
統二年授驃騎大将軍儀同三司尋加開府武平初除¶
侍中四年卒贈司空公¶
王紘字師羅太安狄那人也為小部酋帥父基頗讀書¶
<pb:KR2a0021_WYG_025-8b>¶
有智畧初從葛榮反榮授基濟北王寧州刺史後葛榮¶
破而基據城不下尒朱榮遣使喻之然後始降榮後以¶
為府從事中郎令率衆鎮磨川榮死紇豆陵歩藩虜基¶
歸河西後逃歸尒朱兆髙祖平兆以基為都督除義寧¶
太守基先於葛榮軍與周文帝相知及文帝據有關中¶
髙祖遣基與長史侯景同使於周文帝文帝留基不遣¶
基後逃歸除冀州長史後行肆州事元象初累遷南益¶
<pb:KR2a0021_WYG_025-9a>¶
州北豫州刺史所歴皆好聚斂然性和直吏民不甚患¶
之興和四年冬為奴所害時年六十五贈征東将軍吏¶
部尚書定州刺史紘少好弓馬善騎射頗愛文學性機¶
敏應對便㨗年十三見揚州刺史太原郭元貞元貞撫¶
其背曰汝讀何書對曰誦孝經曰孝經云何曰在上不¶
驕為下不亂元貞曰吾作刺史豈其驕乎紘曰公雖不¶
驕君子防未萌亦願留意元貞稱善年十五随父在北¶
豫州行臺侯景與人論掩衣法為當左為當右尚書敬¶
顯儁曰孔子云微管仲吾其被髪左衽矣以此言之右¶
<pb:KR2a0021_WYG_025-9b>¶
衽為是紘進曰國家龍飛朔野雄歩中原五帝異儀三¶
王殊制掩衣左右何足是非景竒其早慧賜以名馬興¶
和中世宗召為庫直除奉朝請世宗暴崩紘冐刃捍禦¶
以忠節賜爵平春縣男賚帛七百叚綾錦五十疋錢三¶
萬并金帶駿馬仍除晉陽令天保初加寧逺将軍頗為¶
顯祖所知待帝甞與左右飲酒曰快哉大樂紘對曰亦¶
有大樂亦有大苦帝曰何為大苦紘曰長夜荒飲不寤¶
<pb:KR2a0021_WYG_025-10a>¶
亡國破家身死名滅所謂大苦帝黙然後責紘曰爾與¶
紇奚舎樂同事我兄舎樂死爾何為不死紘曰君亡臣¶
死自是常節但賊豎力薄斫輕故臣不死帝使燕子獻¶
反縛紘長廣王捉頭帝手刃将下紘曰楊遵彦崔季舒¶
逃走避難位至僕射尚書冐死效命之士反見屠戮曠¶
古未有此事帝投刃於地曰王師羅不得殺遂捨之乾¶
明元年昭帝作相補中外府功曹參軍事皇建元年進¶
爵義陽縣子河清三年與諸将征突厥加驃騎大将軍¶
天統元年除給事黄門侍郎加射聲校尉四遷散騎常¶
<pb:KR2a0021_WYG_025-10b>¶
侍武平初開府儀同三司紘上言突厥與宇文男来女¶
往必當相與影響南北宼邊宜選九州勁勇彊弩多據¶
要險之地伏願陛下哀忠念舊愛孤恤寡矜愚嘉善舍¶
過記功敦骨肉之情廣寛仁之路思堯舜之風慕禹湯¶
之徳克己復禮以成美化天下幸甚五年陳人宼淮南¶
詔令羣臣共議禦捍封輔相請出討撃紘曰官軍頻經¶
失利人情騷動若復興兵極武出頓江淮恐北狄西宼¶
<pb:KR2a0021_WYG_025-11a>¶
乗我之弊傾國而来則世事去矣莫若薄賦省徭息民¶
養士使朝廷恊睦遐邇歸心征之以仁義鼓之以道徳¶
天下皆當肅清豈直偽陳而已髙阿那肱謂衆人曰從¶
王武衞者南席衆皆同焉尋兼侍中聘於周使還即正¶
未幾而卒紘好著述作鑒誡二十四篇頗有文義¶
史臣曰張纂等竝趨事覇朝申其功用皆有齊之良臣¶
也伯徳之慟哭伏屍靈光之拒關駐蹕有古人風焉¶
贊曰纂亮曜起徐逺紘峻奉日髙昇凌風逺振樹死拒¶
關終明信順¶
<pb:KR2a0021_WYG_025-11b>¶
　北齊書卷二十五¶
<pb:KR2a0021_WYG_025-12a>¶
　北齊書卷二十五考證¶
張纂傳髙祖舉義山東劉延據山東拒守○(臣荃)按神¶
　武本紀十一月攻鄴相州刺史劉誕嬰城固守則此¶
　延是誕字之譌¶
　北齊書卷二十五考證¶
<pb:KR2a0021_WYG_025-12b>¶
