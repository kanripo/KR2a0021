# -*- mode: mandoku-view -*-
#+TITLE: 北齊書
#+DATE: 2018-03-31 09:03:12.622137
#+PROPERTY: ID KR2a0021
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷二十七
<pb:KR2a0021_WYG_027-1a>¶
欽定四庫全書¶
　北齊書卷二十七¶
隋太子通事舎人李百藥撰¶
　列傳第十九¶
万俟普(子洛)¶
¶
可朱渾元¶
¶
劉　豐¶
¶
破六韓常¶
<pb:KR2a0021_WYG_027-1b>¶
金　祚¶
¶
韋子粲¶
万俟普字普撥太平人其先匈奴之别種也雄果有武¶
力正光中破六韓㧞陵構逆授普太尉率部下降魏授¶
後將軍第二領民酋長髙祖起義普逺通誠欵髙祖甚¶
嘉之斛斯椿逼帝西出授司空秦州刺史據覆靺城髙¶
祖平夏州普乃率其部落来奔髙祖躬自迎接授普河¶
西公累遷太尉朔州刺史卒¶
<pb:KR2a0021_WYG_027-2a>¶
子洛字受洛干豪壮有武藝騎射過人為鄉閭所伏拔¶
陵反隨父歸順除顯武將軍隨尒朱榮每有戰功累遷¶
汾州刺史驃騎将軍及起義信都遠送誠欵髙祖嘉其¶
父子俱至甚優其禮除撫軍兼靈州刺史武帝入關除¶
左僕射天平中隨父東歸封建昌郡公再遷領軍將軍¶
與諸將圍獨孤如願於金墉及河隂之戰竝有功髙祖¶
以其父普尊老特崇禮之嘗親扶上馬洛免冠稽首曰¶
願出死力以報深恩及此役也諸軍北渡橋洛以一軍¶
不動謂西人曰万俟受洛干在此能来可来也西人畏¶
<pb:KR2a0021_WYG_027-2b>¶
而去髙祖以雄壮名其所營地為回洛城洛慷慨有氣¶
節勇鋭冠時當世推為名將興和初卒¶
可朱渾元字道元自云遼東人世為渠帥魏時擁衆内¶
附曾祖護野肱終於懐朔鎮將遂家焉元寛仁有武畧¶
少與髙祖相知北邊擾亂遂將家屬赴定州值鮮于修¶
禮作亂元擁衆屬焉葛榮併修禮復以元為梁王遂奔¶
尒朱榮以為别將隸天光征關中以功為渭州刺史侯¶
<pb:KR2a0021_WYG_027-3a>¶
莫陳悦之殺賀㧞岳也周文帝率岳所部還共圖悦元¶
時助悦悦走元収其衆入據秦州為周攻圍苦戰結盟¶
而罷元既早被髙祖知遇兼其母兄在東嘗有思歸之¶
志恒遣表疏與髙祖隂相往来周文忌元智勇知元懐¶
貳發兵攻之元乃率所部發自渭州西北渡烏蘭津周¶
文頻遣兵邀之元戰必摧之引軍歴河源二州境乃得¶
東出靈州刺史曹埿女婿劉豐與元深相交結元因説¶
豐以髙祖英武非常克成大業豐自此便有委質之心¶
遂資遣元元從靈州東北入雲州髙祖聞其来也遣平¶
<pb:KR2a0021_WYG_027-3b>¶
陽守髙嵩持金環一枚以賜元幷運資糧遠遣候接元¶
至晉陽引見執手賜帛千疋幷奴婢田宅兄弟四人先¶
在幷州者進官爵元所部督將皆賞以爵邑封元縣公¶
除車騎大將軍討西魏儀同金祚皇甫智逹於東雍擒¶
之遷并州刺史又與諸將征伐頻有剋㨗降下天保初¶
封扶風郡王頻從顯祖討山胡茹茹累有戰功遷太師¶
薨贈假黄鉞太宰錄尚書元善於御衆行軍用兵務在¶
<pb:KR2a0021_WYG_027-4a>¶
持重前後出征未嘗負敗及卒朝廷深悼之皇建初配¶
享世宗廟庭¶
劉豐字豐生普樂人也有雄姿壮氣果毅絶人有口辯¶
好説兵事破六韓㧞陵之亂豐以守城之功除普樂太¶
守魏永安初除靈州鎮城大都督周文授以衞大将軍¶
豐不受乃遣攻圍不剋豐遠慕髙祖威徳乃率户數萬¶
来奔髙祖上豐為平西將軍南汾州刺史遂與諸將征¶
討平定寇亂又從髙祖破周文於河隂豐功居多髙祖¶
執手嗟賞入為左衛將軍出除殷州王思政據長社世¶
<pb:KR2a0021_WYG_027-4b>¶
宗命豐與清河王岳攻之豐建水攻之䇿遂遏洧水以¶
灌之水長魚鱉皆㳺焉九月至四月城將䧟豐與行臺¶
慕容紹宗見北有白氣同入船忽有暴風從東北来正¶
晝昏暗飛沙走礫船䌫忽絶漂至城下豐游水向土山¶
為浪所激不時至西人鈎之竝為敵人所害豐壮勇善¶
戰為諸將所推死之日朝野駭惋贈大司馬司徒公尚¶
書令諡曰忠子曄嗣¶
<pb:KR2a0021_WYG_027-5a>¶
破六韓常字保年附化人匈奴單于之裔也右谷蠡王¶
潘六奚沒於魏其子孫以潘六奚為氏後人訛誤以為¶
破六韓世領部落其父孔雀世襲酋長孔雀少驍勇時¶
宗人拔陵為亂以孔雀為大都督司徒平南王孔雀率¶
部下一萬人降於尒朱榮詔加平北將軍苐一領民酋¶
長卒常沉敏有膽畧善騎射累遷平西將軍髙祖起義¶
常為附化守與万俟受洛干東歸髙祖嘉之上為撫軍¶
與諸將征討又從髙祖攻擊諸寇累遷車騎大将軍開¶
府封平陽公除洛州刺史常啓世宗曰常自鎮河陽以¶
<pb:KR2a0021_WYG_027-5b>¶
来頻出關口太谷二道北制已北洛州已南所有要害¶
頗所知悉而太谷南口去荆路踰一百經赤工坂是賊¶
往還東西大道中間曠絶一百五十里賊之糧饟唯經¶
此路愚謂於彼選形勢之處營築城戍安置士馬截其¶
遠還自然不能更有行送世宗納其計遣大司馬斛律¶
金等築楊志百家呼延三鎮常秩滿還晉陽拜太保滄¶
州刺史卒贈尚書令司徒公太傅第一領民酋長假王¶
<pb:KR2a0021_WYG_027-6a>¶
諡曰忠武¶
金祚字神敬安定人也性驍雄尚氣任俠魏正光中隴¶
右賊起詔雍州刺史元猛討之召募良家以為軍導祚¶
應選以軍功累遷龍驤將軍靈州刺史髙祖舉義尒朱¶
天光率關右之衆與仲遠等北抗義師天光留祚東秦¶
總督三州鎮静二州天光敗歸髙祖除車騎大將軍邙¶
山之戰以大都督從破西軍祚除華州刺史加開府儀¶
同三司别封臨濟縣子卒贈司空¶
韋子粲字暉茂京兆人曾祖閬魏咸陽守父雋都水使¶
<pb:KR2a0021_WYG_027-6b>¶
者子粲仕郡功曹史累遷為大行臺郎中從尒朱天光¶
平關右孝武入關以為南汾州刺史神武命將出討城¶
陷子弟俱被獲送晉陽蒙放免以粲為并州長史累遷¶
豫州刺史卒初子粲兄弟十三人子姪親屬闔門百口¶
悉在西魏以子粲䧟城不能死難多致誅滅歸國獲存¶
唯與弟道諧二人而已諧與粲俱入國粲富貴之後遂¶
特棄道諧令其異居所得廩祿畧不相及其不顧恩義¶
<pb:KR2a0021_WYG_027-7a>¶
如此¶
　北齊書卷二十七¶
<pb:KR2a0021_WYG_027-7b>¶
<pb:KR2a0021_WYG_027-8a>¶
　北齊書卷二十七考證¶
可朱渾元傳遣平陽守髙嵩○一本嵩作崇¶
　北齊書卷二十七考證¶
<pb:KR2a0021_WYG_027-8b>¶
