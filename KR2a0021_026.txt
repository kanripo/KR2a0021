# -*- mode: mandoku-view -*-
#+TITLE: 北齊書
#+DATE: 2018-03-31 09:03:12.619188
#+PROPERTY: ID KR2a0021
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷二十六
<pb:KR2a0021_WYG_026-1a>¶
欽定四庫全書¶
　北齊書卷二十六¶
隋太子通事舎人李百藥撰¶
　列傳第十八¶
薛　琡¶
¶
敬顯儁¶
¶
平　鑒¶
薛琡字曇珍河南人其先代人本姓叱干氏父彪子魏¶
徐州刺史琡形貌魁偉少以幹用稱為典客令每引客¶
<pb:KR2a0021_WYG_026-1b>¶
見儀望甚美魏帝召而謂之曰卿風度峻整姿貌秀異¶
後當升進何以處官琡曰宗廟之禮不敢不敬朝廷之¶
事不敢不忠自此以外非庸臣所及正元中行洛陽令¶
部内肅然有犯法者未加拷掠直以辭理窮覈多得其¶
情於是豪猾畏威事務簡静時以乆旱京師見囚悉召¶
集華林理問冤滯洛陽繫獄唯有三人魏孝明嘉之賜¶
縑百疋遷吏部尚書崔亮奏立停年之格不簡人才專¶
<pb:KR2a0021_WYG_026-2a>¶
問勞舊琡上書言黎元之命繫於長吏若得其人則蘇¶
息有地任非其器為患更深若使選曹唯取年勞不簡¶
賢不便義均行鴈次若貫魚執簿呼名一吏足矣數人¶
而用何謂銓衡請不依此書奏不報後因引見復進諫¶
曰共治天下本屬百官是以漢朝常令三公大臣舉賢¶
良方正有道直言之士以為長吏監撫黎元自晉末以¶
来此風遂替今四方初定務在養民臣請依漢氏更立¶
四科令三公貴臣各薦時賢以補郡縣明立條格防其¶
阿黨之端詔下公卿議之事亦寝元天穆討邢杲也以¶
<pb:KR2a0021_WYG_026-2b>¶
琡為行臺尚書時元顥已據酇城天穆集文武議其所¶
先議者咸以杲衆甚盛宜先經畧琡以為邢杲聚衆無¶
名雖彊猶賊元顥皇室昵親来稱義舉此恐難測杲鼠¶
盜狗竊非有遠志宜先討顥天穆以羣情所欲遂先討¶
杲杲降軍還顥遂入洛天穆謂琡曰不用君言乃至於¶
此天平初髙祖引為丞相長史琡宿有能名深被禮遇¶
軍國之事多所聞知琡亦推誠盡節屢進忠讜髙祖大¶
<pb:KR2a0021_WYG_026-3a>¶
舉西伐將度蒲津琡諌曰西賊連年饑饉無可食㗖故¶
冐死来入陜州欲取倉粟今髙司徒已圍陜城粟不得¶
出但置兵諸道勿與野戰比及来年麥秋人民盡應餓¶
死寳炬黑獺自然歸降願王無渡河也侯景亦曰今者¶
之舉兵衆極大萬一不捷卒難収歛不如分為二軍相¶
繼而進前軍若勝後軍合力前軍若敗後軍承之髙祖¶
皆不納遂有沙苑之敗累遷尚書僕射卒臨終敕其子¶
歛以時服踰月便葬不聽干求贈官自制䘮車不加彫¶
飾但用麻為流蘇繩用網絡而巳明器等物竝不令置¶
<pb:KR2a0021_WYG_026-3b>¶
琡乆在省闥閑明簿領當官剖斷敏速如流然天性險¶
忌情義不篤外似方格内實浮動受納貨賄曲法舞文¶
深情刻薄多所傷害士民畏惡之魏東平王元匡妾張¶
氏媱逸放恣琡初與姦通後納以為婦惑其䜛言逐前¶
妻于氏不認其子家内怨忿竟相告列深為世所譏鄙¶
贈青州刺史¶
敬顯儁字孝英平陽人少英俠有節操交結豪傑為羽¶
<pb:KR2a0021_WYG_026-4a>¶
林監髙祖臨晉州儁因使謁見與語説之乃啓為别駕¶
及義舉以儁為行臺倉部郎中從攻鄴令儁督造土山¶
城拔又從平西胡轉都官尚書與諸將征討累有功又¶
從髙祖平宼難破周文帝敗侯景平夀春定淮南又畧¶
地三江口多築城戍累除兖州刺史卒¶
平鑒字眀達燕郡薊人父勝安州刺史鑒少聰敏頗有¶
志力受學於徐遵明不為章句雖崇儒業而有豪俠氣¶
孝昌末盜賊蜂起見天下将亂乃之洛陽與慕容儼騎¶
馬為友鑒性巧夜則胡畫以供衣食謂其宗親曰運有¶
<pb:KR2a0021_WYG_026-4b>¶
汚隆亂極則治并州戎馬之地尒朱王命世之雄仗義¶
建旗奉辭問罪勞忠竭力今也其時遂相率奔尒朱榮¶
於晉陽因陳静亂安民之䇿榮大竒之即署參軍前鋒¶
從平鞏密每陣先登除撫軍襄州刺史髙祖起義信都¶
鑒自歸髙祖謂鑒曰日者皇綱中㢮公已早竭忠誠今¶
尒朱披猖又能去逆從善摇落之時方識松筠即啓授¶
征西懐州刺史鑒奏請於州西故軹道築城以防遏西¶
<pb:KR2a0021_WYG_026-5a>¶
宼朝廷從之尋而西魏来攻是時新築之城糧仗未集¶
舊来乏水衆情大懼南門内有一井随汲即竭鑒乃具¶
衣冠俯井而祝至旦有井泉涌溢合城取之魏師敗還¶
以功進位開府儀同三司時和士開以佞幸勢傾朝列¶
令人求鑒愛妾劉氏鑒即送之仍謂人曰老公失阿劉¶
與死何異要自為身作計不得不然由是除齊州刺史¶
鑒歴牧八州再臨懐州所在為吏所思立碑頌德入為¶
都官尚書令¶
　北齊書卷二十六¶
<pb:KR2a0021_WYG_026-5b>¶
<pb:KR2a0021_WYG_026-6a>¶
　北齊書卷二十六考證¶
薛琡傳父彪子○一本彪作豹¶
正元中行洛陽令○元應作光¶
竟相告列○竟别本北史俱作競¶
敬顯儁傳字孝英平陽人○北史作陽平太平人¶
　北齊書卷二十六考證¶
<pb:KR2a0021_WYG_026-6b>¶
